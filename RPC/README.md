## RPC Server - Client and integration with sockets 

Σας ζητείται να φτιάξετε σε C έναν concurrent server (διεργασία εξυπηρετητή) o οποίος ως έργο εξυπηρέτησης θα επιτελεί τους ακόλουθους υπολογισμούς (λαμβάνοντας ως εισόδους έναν πραγματικό αριθμό *a* και ένα διάνυσμα ακεραίων της μορφής *Y (y1,y2,…,yn)* μήκους *n* όπου το *n* θα το ορίζει ο χρήστης, και τις οποίες θα μπορούν να στέλνουν επαναληπτικά ένας ή περισσότεροι clients διεργασίες πελατών): 

1. Τη μέση τιμή του διανύσματος *Y* (επιστροφή: ένας πραγματικός αριθμός) 
2. Τη μέγιστη και την ελάχιστη τιμή του *Y* (επιστροφή: ένας πίνακας μήκους 2 ακεραίων) 
3. Το γινόμενο *a\*Y* (επιστροφή: ένα διάνυσμα πραγματικών αριθμών μήκους *n*) 

Η επικοινωνία θα πρέπει να γίνεται μέσω TCP AF\_INET (Internet Domain) sockets. Η κάθε διεργασία socket-Client θα διαβάζει από το πληκτρολόγιο (επαναληπτικά, μέχρι να δηλώσει ο χρήστης ότι δεν επιθυμεί να συνεχίσει) (α) την επιλογή του υπολογισμού που επιθυμεί ο χρήστης να γίνει (1,2,3) και (β) τα αντίστοιχα-απαραίτητα κατά περίπτωση δεδομένα (*n, Y, a*), θα τα διοχετεύει στη διεργασία socket-Server και θα περιμένει να λάβει από αυτήν το αποτέλεσμα για να το τυπώσει στην οθόνη. 

**Η διεργασία socket-Server** θα δέχεται τα δεδομένα προς επεξεργασία **από τις διεργασίες socket-Clients,** **και θα παράγει το αντίστοιχο αποτέλεσμα** ΟΧΙ μέσω δικιάς του (τοπικής) συνάρτησης-υπολογισμού  ΑΛΛΑ  **μέσω  κατάλληλου  Remote  Procedure  Call**  που  θα υλοποιήσετε με τη βοήθεια του ONC RPC implementation. Θα πρέπει δηλαδή η διεργασία socket-Server (λειτουργώντας παράλληλα και ως RPC-Client) να καλεί (ανάλογα με την τιμή υπολογισμού που έστειλε ο χρήστης - 1,2,3) την αντίστοιχη ρουτίνα από έναν RPC-Server και να περιμένει το αντίστοιχο αποτέλεσμα από αυτόν (προκειμένου να το διοχετεύσει στη συνέχεια στον αντίστοιχο socket-Client).   

Όσον αφορά το RPC-based μέρος της επικοινωνίας, θα πρέπει πρώτα να ορίσετε σωστά το απαιτούμενο  ('.x')  interface  file  (ορίζοντας  μέσα  σε  αυτό τρεις  ξεχωριστές  συναρτήσεις- διαδικασίες (μία για κάθε έναν από τους τρεις υπολογισμούς που ζητούνται παραπάνω), στη συνέχεια να παράγετε *αυτοματοποιημένα* μέσω του *rpcgen* utility (και με βάση τα όσα διδαχθήκατε  στο  εργαστήριο)  τόσο  τα  απαιτούμενα  system  modules  (RPC-server-stub module και RPC-client-stub module) για την υλοποίηση των ζητούμενων RPCs, όσο και τα έτοιμα  templates  για  τα  δύο  application  modules  της  εφαρμογής  σας  (RPC-server- application module και RPC-client-application module), και ακολούθως:  

(α) να ολοκληρώσετε κατάλληλα τo RPC-server-application module (το οποίο θα επιτελεί τις βασικές εργασίες εξυπηρέτησης πάνω  στα  δεδομένα-παραμέτρους  που  θα  στέλνει απομεμακρυσμένα ο RPC-Client/socket-Server) και  

(β) να ολοκληρώσετε κατάλληλα επίσης το RPC-client-application module (μέσω του οποίου θα  επιτελείται  επί  της  ουσίας  η  κλήση  της  εκάστοτε  απομεμακρυσμένης  διαδικασίας) ενσωματώνοντας/συγχωνεύοντάς το μεταξύ άλλων με τη βασική διεργασία socket-Server που περιγράφηκε παραπάνω. 
